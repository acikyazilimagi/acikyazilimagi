---
title: 'Hakkında'
description: 'Açık Yazılım Ağı nedir? Neler yapar?'
---
import DefaultPageLayout from '$/layouts/default.astro'
import Prose from '$/components/prose.astro'

<DefaultPageLayout content={{ title: frontmatter.title, description: frontmatter.description }}>
    <Prose>
        **Açık Yazılım Ağı** (AYA), sosyal bir yarar oluşturmak motivasyonuyla nitelikli bilişim çözümleri
        üretmeye çalışan gönüllülerin bir araya geldiği ve projeler gerçekleştirdiği bir platformdur.

        Bugüne kadar gönüllülerin yetkin ve uzman olduğu alanlarda çıktı sağlaması için kaynaklar sağlayıp
        onların kolektif bir şekilde projelerini gerçekleştirmelerine imkan sağladık. Bu projeler resmi
        kurumlar ve sivil toplum kuruluşları başta olmak üzere herkesin erişimine ve denetimine açık,
        üzerinde bir hak sahipliği bulunmayan bilişim çözümleri oldular. Bizim buradaki rolümüz hem
        iletişime aracı olmak hem de kaynak yönetiminde koordinasyon sağlamak oldu.

        Toplum yararı gözeten ve kar amacı gütmeyen bir oluşum olarak AYA, bugün yoluna portföyünde bilişim
        projeleri barındırarak bir _« yazılım vakfı »_ kimliğiyle devam ediyor.

        <iframe
            class="w-full aspect-[16/9]"
            width="560"
            height="505"
            src="https://www.youtube.com/embed/mktym-FxWvg"
            title="Yazılımcı Günleri 2023 | ESER ÖZVATAF - AÇIK YAZILIM AĞI VE AFET HARİTA PROJESİ"
            frameborder="0"
            allow="accelerometer; autoplay; clipboard-write; encrypted-media; gyroscope; picture-in-picture; web-share"
            allowfullscreen
        >
        </iframe>


        ## Kısa Geçmişimiz

        Günümüzde yazılım geliştirme pratikleri konjonktürel olarak açık kaynak ve özgür yazılım
        anlayışlarını özümseyerek, uzmanların internet üzerinden birlikte bilişim çözümleri
        geliştirebilmelerine elverişli bir noktaya gelmiştir.

        GitHub gibi mecralar üzerinde açık kaynaklı yazılım projeleri başlatabilmek ve mevcut projelere
        rahatlıkla katkılarda bulunabilmek mümkün. Gelinen bu nokta Mozilla, Linux Foundation, Apache
        Foundation, Cloud Native Computing Foundation vb. yazılım vakıflarının yıllarca süren
        çalışmalarının bir sonucu olarak görülebilir.

        Ülkemizde de geçmişte Linux Kullanıcı Derneği, Pardus vb. oluşumlar etrafında birçok açık kaynak
        topluluğu oluşmuş, çeşitli çalışmalara öncülük etmişlerdir. Bunlardan biri olan ve 2015'de kurulan
        [Açık Kaynak İnisiyatifi](https://acik.io) GitHub üzerinden insanları bir araya getirmeyi planlamış,
        açık kaynak geliştirme alanında insanların birbiri ile iletişimde olmasını sağlamayı amaçlamıştır.
        Açık Kaynak İnisiyatifinin yürüttüğü bu çalışmalar hem açık kaynak gönüllüsü insanların birbiri ile
        iletişımde olması, hem de bilgi birikimi oluşturmaları konusunda bayrağı ileri taşımıştır.

        Şubat 2023'te Kahramanmaraş'ta gerçekleşen ve 10 ili etkileyen deprem sonrası, Twitter üzerinde
        koordine olan gönüllülerin oluşturduğu bir grup da buradaki bilgi birikimini kullanarak "deprem
        yardımı için" organize olmuş; kısa sürede çalışmaları GitHub ve Discord üzerinde koordine ederek,
        24.000'den fazla bilişim sektörü gönüllüsünü iletişimde tutan ve kaynak yönetimini üstlenen bir
        platform oluşturmuştur.

        Bir süre sonra **Açık Yazılım Ağı** olarak isimlendirdiğimiz bu oluşum, topluluk tarafından GitHub
        üzerinde 50'ye yakın proje çıktısı oluşturulmasına imkan sağlandı; deprem sonrası hayati önem
        taşıyan sorunları çözebilecek teknolojiler sunabilmek için AFAD, AHBAP, AKUT gibi birçok resmi
        kurum ve sivil toplum kuruluşu ile irtibat noktası olduk ve bilişim desteğinin sağlanmasında aracı
        olarak hareket ettik.


        ## Amacımız

        Temel çerçevede kriz ve ihtiyaç anlarında sahada olan ve toplum yararına çalışan kurumların bilişim
        ihtiyaçlarını karşılamak için, alandaki en faydalı katkıları sağlayabilecek insanları ve teknolojik
        kaynakları bir araya getirmeyi amaçlayarak yola çıktık.

        Böylece hem kaynakları verimli kullanmak, kriz anındaki kaosu en aza indirmek, hem de gönüllülerin
        çabalarını doğru yönlendirmek için bir platform sağlayabiliyorduk. Ancak, geçmişte edindiğimiz
        deneyim bizlere gösterdi ki; kriz anları hareket etmek için çok geç kalınmış anlar oluyor.

        Bu nedenle revize ettiğimiz amacımız; toplum yararına bilişim çözümleri geliştirmeye yönelik
        farkındalık oluşturmak, bu alandaki ihtiyaçların karşılanması için teknoloji ve bilişim alanındaki
        bilgi birikimini kullanılarak çözümlerin geliştirilmesini sağlamak ve bunu sürdürülebilir kılmayı
        amaç olarak belirledik.


        ## Hedefimiz

        Açık kaynak ve özgür yazılım pratiklerinin toplum yararı için kullanılmasına yönelik bir örnek
        oluşturmak hedeflerimizin çatısını oluşturuyor.

        Sektördeki en güncel ve geçerli pratikleri kullanarak,
        - Gönüllüleri hayatın akışına olumlu etki edecek bilişim çözümlerini oluşturmaları için teşvik
          ettiğimiz,
        - Üretilen çözümlerin sahalarda kullanılmasını sağladığımız,
        - Kolektif bir iş gücü ile kar amacı gütmeyen, toplum yararına çalışan kurumların ihtiyaçlarını
          karşıladığımız

        bir organizasyon oluşturmak çabalarımız arasında yer alıyor.

        Bu kapsamda, yukarıda da bahsi geçen Mozilla, Linux Foundation, Apache Foundation, Cloud Native
        Computing Foundation vb. yazılım vakıflarının vakıfların çalışmaları ile benzerlik gösterecek
        şekilde AYA'yı, "Gönüllü geliştirilen yazılımlarla oluşan bir yazılım vakfı" olarak konumlamayı
        hedeflemekteyiz.
    </Prose>
</DefaultPageLayout>
